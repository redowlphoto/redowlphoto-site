---
title: Als Odde og lyset ved Mariagerfjord
date: 2025-09-17
---
Der findes steder, hvor lyset gør landskabet til noget helt særligt. I Danmark forbinder mange det med Skagen, men for mig er **Als Odde ved Mariager Fjord** et lige så magisk sted. Her skifter lyset konstant – blødt om morgenen, gyldent ved solnedgang – og gør hver dag unik.

<!--more-->

Det er mit yndlingssted at fotografere, fordi der altid er så stor variation i stemningerne. Jeg vender ofte tilbage til de slidte træpæle, bådene der ligger for svaj, og fuglelivet, som ændrer sig fra dag til dag. Når solen står op, vågner fjorden langsomt: hejrerne står stille ude i det lave vand, svaner flyver forbi, og mågerne kalder. En sjælden gang dukker en sølvhejre eller en sæl op – små glimt af naturens egen poesi.

Og så er der bådene. Tidlige morgener kan man se små fiskerbåde sejle ud for at fiske, eller sejlbåde, der sætter kurs mod havet. Alt sammen i det gyldne lys, som breder sig både over fjorden og ud over Kattegat.

Her er nogle af mine fotografier fra Als Odde:

- [Chromatic Stillness – Sunset at Als Odde](https://redowlphoto.dk/works/chromatic-stillness--sunset-at-als-odde-mariager-fjord/)  
- [Golden Dawn – Sunrise over Als Odde](https://redowlphoto.dk/works/golden-dawn-1--sunrise-over-als-odde-mariager-fjord/)

Disse billeder viser netop den variation i lys, som gør stedet så fascinerende. Det ene øjeblik gløder fjorden i gyldne farver, det næste står verden stille i kølige pastel nuancer. For mig er det en evig inspiration, et sted hvor natur, ro og lys smelter sammen.

<!-- Als Odde, Mariager Fjord, Skagen lys, fiskerbåde, naturfotografi, solopgang, solnedgang, ro, fugleliv, hejrer, sølvhejre, svaner, nordisk lys, fotografi Danmark -->

{{< comments >}}
